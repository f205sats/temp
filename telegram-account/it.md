---
name: Telegram account
description: Messaggi e molto di più, su mobile e desktop
---
![cover](assets/cover.webp)

## Perché Telegram
Telegram è ben più di un'app di messaggistica e va anche oltre il semplice concetto di social.
Rispetto a molti suoi competitor, ha tante caratteristiche che lo rendono uno strumento da saper usare.
Alcune delle più attive e aggiornate comunità Bitcoin sono su Telegram. Speriamo che questo tutorial ti possa aiutare, rendendo semplice la conoscenza e, soprattutto, unirti ai bitcoiner su Telegram.

## Telegram mobile
Sebbene Telegram sia disponibile sugli store ufficiali, il consiglio è sempre lo stesso: scaricare dal sito dello sviluppatore è sempre una buona abitudine per chi, come te, sta facendo un percorso orientato anche alla privacy.

Con il browser del tuo telefono, vai sul sito telegram.org.
Puoi scegliere la lingua preferita, anche se io ti consiglio di proseguire in inglese, quindi scegli _Telegram for Android_

![image](assets/it/01.webp)

Nella pagina successiva troverai alcuni consigli utili per scaricare il file `.apk`, se non ne hai bisogno, clicca direttamente _Download Telegram_.

![image](assets/it/02.webp)

Se il tuo sistema operativo è un Android stock, tenterà di farti desistere dal download diretto, comunicandoti che il file potrebbe essere dannoso.
Tu scegli _Download anyway_.

![image](assets/it/03.webp)

Una volta scaricato e installato Telegram, puoi scegliere Open nella schermata finale.

Realizzando questo tutorial ho utilizzato un telefono dove Telegram era già installato. Naturalmente, alla prima installazione, scegliere _Install_, anziché _Update_ come compare nella foto seguente:

![image](assets/it/05.webp)

Lascia installare Telegram

![image](assets/it/06.webp)


dopodiché aprilo dal tuo telefono e scegli _Start Messaging_.


![image](assets/it/07.webp)


Come ogni buona app di messaggistica VoIP, anche il funzionamento di Telegram si basa su una linea telefonica funzionante.
Per iniziare devi immettere il tuo numero di telefono, o un numero diverso ma a cui hai accesso: Telegram manderà un SMS di verifica con un codice OTP.

![image](assets/it/08.webp)


Nella schermata successiva puoi ricontrollare il numero che hai comunicato. Se è corretto clicca su _Yes_.


![image](assets/it/09.webp)

Telegram è ora pienamente funzionante su mobile, possiamo passare alla sua installazione su pc.

## Telegram desktop

Anche per questa installazione vai sul sito ufficiale telegram.org. Dalla homepage scegli _Telegram for PC/Linux_.

![image](assets/it/15.webp)


Nella schermata che si apre dopo, clicca per scaricare l'eseguibile adatto al tuo sistema operativo

![image](assets/it/16.webp)

InstallaTelegram e lancialo, in modo da trovare subito la prima schermata dove cliccherai _Start Messaging_.

![image](assets/it/17.webp)


Telegram mostra sullo schermo un QR Code, da inquadrare con il tuo dispositivo mobile, quello su cui Telegram è stato appena installato. È così che potrai usare quell'account anche da desktop.


![image](assets/it/18.webp)


Apri Telegram sul cellulare, vai nel menu principale (le tre barrette in alto a sinistra).


![image](assets/it/31.webp)


Seleziona _Settings_


![image](assets/it/19.webp)

e subito dopo _Devices_


![image](assets/it/20.webp)


Seleziona ora _Link Desktop Device_

![image](assets/it/32.webp)


Si attiva la fotocamera del tuo telefono. Al primo utilizzo è probabile che il tuo Android chiederà i permessi: concedili.

![image](assets/it/21.webp)

Ora inquadra il QR Code comparso prima sullo schermo del tuo PC


![image](assets/it/22.webp)


Un avviso sul tuo telefonoti avvisa che il nuovo dispositivo è stato aggiunto correttamente.

![image](assets/it/23.webp)

Soprattutto Telegram è attivo ed utilizzabile anche sul tuo pc desktop.


## Configurazione dello username

Lo username di Telegram - a volte denominato anche `handle` - è molto più che un vezzo.
L'handle è infatti univoco per ogni utente, rende la tua scelta valida solo per te e ti permette di riconoscere se qualche scammer sta cercando di impersonificare, senza autorizzazione, qualcun altro.

###### ⚠️ Controlla sempre l'handle di chi ti contatta in privato e non dare mai informazioni riservate come password o mnemonic phrase a nessuno, nemmeno se si spaccia per un supporto ufficiale o un aiuto (magari richiesto da te). Blocca gli utenti che ti contattano senza il tuo permesso, perché sicuramente lo fanno per scopo fraudolento.

Configurare uno username si può fare sia su mobile che su desktop: le fasi sono uguali per entrambi e, per questo tutorial, ho scelto di farti vedere come fare dal telefono.

Dal menu principale, scegli ora _My Profile_.

![image](assets/it/33.webp)

Nella prossima schermata, seleziona il "pennino" in alto a destra, per entrare nel menu di editing del profilo

![image](assets/it/12.webp)

Ti compariranno tutti i dettagli sensibili del tuo account Telegram, tra cui il numero di telefono e due campi vuoti: _Bio_  e  _Username_.
**Cliccando su ognuno, puoi compilarli con le tue scelte**.
Configurando lo _Username_, Telegram ti avverte se l'handle è disponibile oppure no.
(Anche in questo caso, lo screenshot è preso da un telefono con lo username già configurato).

Clicca su _Set Username_ (qui _Change Username_ per il motivo appena esposto) 

![image](assets/it/13.webp)

e configura il tuo handle e salva cliccando sul segno ✅ in alto a destra.


![image](assets/it/14.webp)

Nella maggior parte dei gruppi e canali Telegram, questo username è richiesto come pre requisito per l'accesso. Per gli admin di tali gruppi, infatti, è uno dei modi per tenere lontani i bot che porterebbero solo spam.

## Liberare la cache di Telegram

Un'altra utile pratica, per tenere efficiente il tuo telefono, è quella di liberare la cache di Telegram, di tanto in tanto.
A seconda di quanti gruppi e canali segui, infatti, le informazioni e i media in arrivo da queste fonti potrebbero accumularsi nella cache, rendendo il tuo telefono lento.

Entra di nuovo nei menu principali, cliccando le tre barrette in alto a sinistra e scegli di nuovo _My Profile_. Stavolta, però, seleziona i 3 pallini in altro a destra.

![image](assets/it/34.webp)


Si apre un menu a tendina dal quale devi selezionare _Log Out_.

⚠️ **Non devi fare logout, quindi presta attenzione: scegliamo questo menu solo per accedere alla funzionalità di pulizia della cache**.

![image](assets/it/24.webp)


Tra le opzioni, scegli appunto _Clear Cache_.


![image](assets/it/25.webp)


Il dispositivo inizia a quantificare mega/giga di memoria cache utilizzata. Quando ha finito, compare il tasto _Clear Cache_.

![image](assets/it/26.webp)

Cliccandolo compare una schermata di conferma, su cui bisogna scegliere di nuovo _Clear Cache_ per procedere.

![image](assets/it/27.webp)


Terminato il processo, Telegram mostra una schermata dove - sotto l'esito della pulizia cache - compare anche un interessante impostazione, che permette di scegliere quanto tspazio di memoria deve essere dedicato a questa cache.
Ti consiglio di non tenere uno spazio illimitato per foto e video, ma di permettere all'app di rimuovere i file pesanti una volta raggiunto questo limite.
Puoi vedere nella foto che segue dove trovare quaeta impostazione.

![image](assets/it/28.webp)


## Cloud personale

Tra le tante e incredibili caratteristiche di Telegram, c'è anche un cloud personale che - al momento in cui scriviamo - è **illimitato**.

Sto parlando dei famosi "Messaggi Salvati", o _Saved Messages_ di Telegram.
È una chat in cui puoi inviarti quasi(1) qualunque tipo di informazione, per esempio passare dei file da PC a mobile e viceversa.

Per accedere ai _Messaggi Salvati_ del tuo account, vai nel menu principale e seleziona la relativa voce tra le opzioni che compaiono nella schermata.

![image](assets/it/29.webp)


La chat compare in primo piano, pronta per essere utilizzata.

![image](assets/it/30.webp)


***
(1) _Non usare il cloud di Telegram per informazioni riservate quali password, pin, mnemoniche e dati di questo genere_.